<!DOCTYPE html>
<html lang="pl">
<head>
        <title>Jakub Olczyk | Blog (około) informatyczny…</title>
    <link rel="stylesheet" type="text/css" href="http://jakub.olczyk.info/theme/css/styles.css"/>
    <link rel="sitemap" type="application/xml" title="Sitemap" href="/sitemap.xml" />
    <meta charset="utf-8" />
    <link href="http://jakub.olczyk.info/feeds/all.rss.xml" type="application/rss+xml" rel="alternate" title="Jakub Olczyk Full RSS Feed" />

    <meta name="keywords" content="gnulinux " />
</head>

<body id="index" class="home">
    <header id="banner" class="body">
            <h1><a class="sitetitle nodec" href="http://jakub.olczyk.info/">Jakub Olczyk</a></h1>
            <p> przemyślenia (około) informatyczne… </p>
    </header><!-- /#banner -->
    <nav id="menu"><ul>
        <li class="active"><a href="http://jakub.olczyk.info/category/blog.html">blog</a></li>
        <li><a href="http://jakub.olczyk.info/pages/o-mnie.html">o mnie</a></li>
        <li><a href="http://jakub.olczyk.info/pages/kontakt.html">kontakt</a></li>
    </ul></nav><!-- /#menu -->
    <hr>
<section id="content" class="body">
  <header>
    <h2 class="entry-title">
      <a href="http://jakub.olczyk.info/drafts/swiat-red-hat-okiem-debianowca.html" rel="bookmark"
         title="Permalink to Świat Red Hat okiem debianowca">Świat Red Hat okiem debianowca</a></h2>
 
  </header>
  <footer class="post-info">
    <abbr class="published" title="2016-07-25T00:00:00+02:00">
      Mon 25 July 2016
    </abbr>
    <address class="vcard author">
      By           <a class="url fn" href="http://jakub.olczyk.info/author/jakub-olczyk.html">Jakub Olczyk</a>
    </address>
  </footer><!-- /.post-info -->

  <article>
    <p>Ze względu na studia musiałem przyspieszyć realizację mojego planu na poznanie
jak działają systemy, które określiłbym jako Fedoropodobne. Nie jestem
ekspertem jeśli chodzi o Debiana, ale zdecydowanie lepiej się czuję w
środowisku, które korzysta z <code>APT</code>a, bo mam już pewne doświadczenie jak chodzi
o zarządzanie oprogramowaniem w systemie za jego pomocą. Dobrze rozumiem też
sposób w jaki podzielone są repozytoria Debiana. Świat Fedory do tej pory
kojarzył mi się jedynie ze słowami-kluczami <code>rpm</code>, <code>yum</code>, <code>RHEL</code>, które nie
mówiły mi nic więcej ponad "odpowiednik <code>deb</code>a", "menadżer pakietów", "distro
dla korpo". </p>
<p>Mam nadzieję, że ten tekst pomoże kiedyś komuś przy robieniu podobnego
przejścia z jednego świata do drugiego i że będzie przydatny przy przejściu z
jednej na drugą stronę.</p>
<h2>Repozytoria</h2>
<h3><a href="https://www.debian.org/doc/manuals/developers-reference/resources.html">Debian</a></h3>
<p>Jeśli chodzi o Debiana to sprawa (przynajmniej w teorii) wydaje mi się
prostsza.  Mamy trzy gałęzie, które różnią się stabilnością (więc tak na prawdę
wiekiem paczek co przekłada się na ich przetestowanie):</p>
<ul>
<li>stable</li>
<li>testing</li>
<li>unstable (sid)</li>
</ul>
<p>Są to główne wydania (<em>release</em>), z których najlepiej skorzystać. Różnią się
sposobem, w jaki trafiają do nich najświeższe pakiety. Do gałęzi <code>stable</code>
najszybciej zawsze trafiają uaktualnienia związane z bezpieczeństwem, a po
pewnym czasie zbierane są w mini-wydania i z tego powodu mamy, na przykład 
Debiana Jessie 8.2, z dodatkowym numerkiem po numerze wydania głównego.
Jeśli chodzi o pozostałe dwie gałęzie to ich rozwój jest prowadzony jako
<em>rolling-release</em>, gdzie główne starania deweloperów skupiają się na wersji
<code>unstable</code>, z której po pewnym czasie paczki trafiają do gałęzi <code>testing</code>.</p>
<p>Dodatkowo, jeśli chodzi o Debiana, wspaniałą rzeczą jest to, że w jego
repozytorium znajduje się przeogromna ilość pakietów, które można pobrać. Jeśli
jakiś projekt jest sensowny i ciekawy prędzej czy później wyląduje w głównym w
odpowiedniej cześci repozytorium . Tutaj dochodzimy do kolejnego <a href="https://www.debian.org/doc/debian-policy/ch-archive">podziału</a> jaki
znajduje się w większych dystrybucjach debianopochodnych :</p>
<ul>
<li>main</li>
<li>contrib</li>
<li>non-free </li>
</ul>
<p><code>main</code> to część repozytorium, w którym znajdują się wszystkie paczki składające
się na dystrybucje. <code>contrib</code> to paczki, które nie wchodzą w skład dystrybucji.
Wszystkie pakiety z tych archiwów muszą spełniać wymogi DFSG, a więc muszą być
wolnym oprogramowaniem. Różnica jednak jest taka, że w <code>main</code>ie nie może być
żadnych zależności od paczek z <code>contrib</code> ani <code>non-free</code>, gdzie znajdują się
wszelkie paczki z własnościowym oprogramowaniem.</p>
<p>Dla mnie ten podział jest bardzo logiczny i dodatkowo bardzo sensowny. Dzięki
temu nie trzeba się bardzo martwić tym, że pakiety w naszym systemie nie są
oprogramowaniem FLOSS. </p>
<p>Dzięki temu plik <code>sources.list</code>, w którym opisane jest miejsce repozytorium ma
bardzo prosty układ:</p>
<div class="highlight"><pre><span></span>deb [adres repozytorium] [wydanie] [archiwa, z których chcemy czerpać]
</pre></div>


<p>Dla przykładu mój wygląda tak:</p>
<div class="highlight"><pre><span></span>deb https://ftp.agh.edu.pl/debian sid main contrib
</pre></div>


<h2>Red Hat Enterprise Linux (CentOS, Scientific Linux)</h2>
<p>Żeby zgębić działanie dystrybucji "redhatowych" postanowiłem zainstalować
Scientific Linuxa. Już samo rozdrobnienie jak chodzi o te dystrybucje było dla
mnie dość intrygujące. Otóż <code>RHEL</code> jest oficjalnie wspieraną dystrybucją
dostarczaną przez Red Hat'a, ale ze względu na moc wolnych licencji powstało
kilka projektów (za które nie trzeba zapłacić) stawiających sobie za cel
stworzenie środowiska zbliżonego do produktu płatnego, z którego będzie można
korzystać w sposób wolny i darmowy, ponieważ nie zawiera w sobie zastrzeżonych
znaków firmy. W ten sposób powstały projekty <code>CentOS</code> i <code>Scientific Linux</code>. Ten
drugi jest rozwijany przez Fermi Lab oraz CERN i właśnie tam ma największe
zastosowanie.</p>
<p>Rozwoj <code>RHEL</code>a związany jest bezpośrednio z rozwojem Fedory, która jest
rozwijana w bliskim związku z <code>upstream</code>em, więc można powiedzieć, że Fedora
jest jakimś stopniu podobna do Debiana Unstable. To na podstawie wybranego
wydania Fedory budowany jest <code>RHEL</code>. Dla przykładu :</p>
<ul>
<li>Fedora 12,13 → Red Hat Enterprise Linux 6</li>
<li>Fedora 19/20 → Red Hat Enterprise Linux 7</li>
</ul>
<p>Można by się więc pokusić o pewną analogię pomiędzy Debianem Stable a <code>RHEL</code>em,
który ma być stablinym systemem skierowanym do "zadań biznesowych", czyli
przeznaczony do maszyn produkcyjnych.</p>
<p>TODO: Struktura repozytoriów w RHELu
    * epel 
    * repozytoria zewnętrzne</p>
  </article>
</section>
<hr>
<section id="comment-section">
    <p>Brak komentarzy.<p>
<br>
<br>
<a id="comment-button" href="mailto:jakub.olczyk@openmailbox.org?subject=[blog]comment-swiat-red-hat-okiem-debianowca&body=date:YYYY-MM-DD HH:MM:SS%0D%0Aauthor:%0D%0ATwój komentarz">Napisz komentarz przez e-mail</a>
</section>
    <footer>
      <hr>
      <p>
      <a href="/feeds/all-en.rss.xml">RSS feed (en)</a> |
      <a href="/feeds/all-pl.rss.xml">RSS feed (pl)</a> |
      <a href="/sitemap.xml" alt="sitemap">Sitemap</a> |
 
      <a href="mailto:jakub.olczyk@openmailbox.org">Contact</a>  
      </p>
      <hr>
      <p>
        2015-2016 © Jakub Olczyk, license <a href="http://creativecommons.org/licenses/by-sa/4.0/"> Creative Commons BY-SA 4.0 International</a>
		unless otherwise noted.<br>
        Generated by <a href= "http://docs.getpelican.com/">Pelican</a> with <a href="#not-ready">Mannheim</a> theme.
		Code blocks styled with <a href="https://github.com/uraimo/pygments-vimstyles">wombat.css</a>
      </p>
    </footer>
</body>
</html>